# O nas
Soneta sp. z o.o. jest polskim producentem oprogramowania do zarządzania i księgowości – enova365. Dzięki wykorzystaniu najnowszych technologii, wiedzy eksperckiej oraz kompetentnej obsłudze, firma odniosła sukces rynkowy. Producent, jako pierwszy w Polsce udostępnił swój system w chmurze oraz wprowadzając dodatkowe interfejsy oparte o zasady Modern UI, umożliwił swoim użytkownikom korzystanie z systemu na wielu urządzeniach ( w tym tabletach i smartfonach).

Firma powstała w 2002 r. szybko zdobywając uznanie tysięcy Użytkowników. Jej przełom nastąpił w 2007 r. kiedy to Soneta zanotowała dynamikę sprzedaży ponad 50% w stosunku do roku wcześniejszego i zdecydowała się na niemal dwukrotny wzrost zatrudnienia. Od tego czasu firma notuje stały wzrost obrotów rzędu 30%. Starając się sprostać rosnącym oczekiwaniom Klientów i wyzwaniom stwarzanym przez nowe technologie, w tym upowszechnienie urządzeń mobilnych, kilka lat temu firma podjęła decyzje o rozbudowie dotychczasowego, okienkowego systemu ERP enova, w kierunku cloud computing. Efektem tych działań jest udostępniona w 2013 r. platformy enova365 z interfejsem przeglądarkowy obsługujący HTML5. Wychodząc naprzeciw rosnącym wymaganiom i potrzebom użytkowników enova365, a także chcąc dotrzeć do nowych grup odbiorców, firma zdecydowała się rozwijać system dalej w kierunku Modern UI. W 2014 r. enova365 przystosowana została do pracy na Windows 8 i Windows Phone, gdzie możliwe jest korzystanie z aplikacji za pomocą gestu. Okienkowa enova stała się częścią enova365, jako logika biznesowa oraz jeden z jej interfejsów. System zmienił nazwę na enova365.

Firma działa w oparciu o sieć 230 Autoryzowanych Partnerów na terenie całej Polski. Podstawowym przedmiotem ich działalności jest sprzedaż i wdrożenie oprogramowania enova oraz świadczenie usług, w celu zapewnienia klientom dostępu do kompleksowych rozwiązań biznesowych.

Wybrani klienci:

* Alior Bank,
* Muzeum Łazienki Królewskie w Warszawie,
* Gerlach S.A.,
* Axel Springer,
* Delikatesy Piotr i Paweł,
* Fundacja Anny Dymnej Mimo Wszystko,
* Ministerstwo Edukacji Narodowej,
* Krośnieńskie Huty Szkła „KROSNO”,
* Stowarzyszenie Księgowych w Polsce,
* Uniwersytet Ekonomiczny w Krakowie.